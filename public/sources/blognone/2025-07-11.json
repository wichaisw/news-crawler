{
  "date": "2025-07-11",
  "source": "blognone",
  "articles": [
    {
      "id": "147351 at https://www.blognone.com",
      "title": "AIS Cloud เปิดตัว ไฮเปอร์สเกลคลาวด์ สัญชาติไทยเจ้าแรก ได้เทคโนโลยีระดับโลก แต่ข้อมูลเก็บในไทย ภายใต้กฏหมายไทย",
      "description": "AIS Cloud เปิดตัว ไฮเปอร์สเกลคลาวด์ สัญชาติไทยเจ้าแรก ได้เทคโนโลยีระดับโลก แต่ข้อมูลเก็บในไทย ภายใต้กฏหมายไทย Body AIS เปิดตัวบริการ AIS Cloud",
      "summary": "AIS Cloud เปิดตัว ไฮเปอร์สเกลคลาวด์ สัญชาติไทยเจ้าแรก ได้เทคโนโลยีระดับโลก แต่ข้อมูลเก็บในไทย ภายใต้กฏหมายไทย Body AIS เปิดตัวบริการ AIS Cloud",
      "content": "AIS Cloud เปิดตัว ไฮเปอร์สเกลคลาวด์ สัญชาติไทยเจ้าแรก ได้เทคโนโลยีระดับโลก แต่ข้อมูลเก็บในไทย ภายใต้กฏหมายไทย Body AIS เปิดตัวบริการ AIS Cloud แล้วอย่างเป็นทางการ โดยถือเป็นครั้งแรกในประเทศไทยที่มีบริการโครงสร้างพื้นฐานคลาวด์ระดับไฮเปอร์สเกล ที่มีศูนย์ข้อมูลอยู่ภายในประเทศ กำกับดูแลภายใต้กฎหมายไทย และดำเนินการโดยบริษัทไทย 100% บริการนี้ถูกออกแบบมาเพื่อรองรับการขยายตัวของเทคโนโลยีปัญญาประดิษฐ์ (AI), Machine Learning, และ Big Data อย่างครบวงจร การเปิดตัว AIS Cloud เป็นส่วนหนึ่งของการพัฒนาโครงสร้างพื้นฐานรองรับการพัฒนาประเทศในยุคที่เศรษฐกิจดิจิทัลเติบโตรวดเร็วขึ้นเรื่อย ๆ สอดคล้องกับที่ทาง AIS ระบุว่าตลาด Cloud Computing มีการเติบโตที่ 20-25% ในขณะที่ AI Cloud จะเติบโตราว 40-50% ในช่วง 3-5 ปี สำหรับกลุ่มที่จะได้ประโยชน์จากคลาวด์ระดับไฮเปอร์สเกลที่มีบริษัทไทยเป็นผู้ให้บริการได้แก่บริษัทที่ให้ความสำคัญกับความปลอดภัยของข้อมูลและการกำกับดูแลภายใต้กฎหมายไทย เช่น องค์กรภาครัฐ, บริษัทเอกชนขนาดใหญ่, กลุ่ม BFSI (ธนาคาร ภาคการเงิน และประกันภัย) ตลอดจนธุรกิจดูแลสุขภาพ ซึ่งทั้งหมดนี้มีข้อมูลสำคัญอยู่ในมือ นอกจากนี้ AIS Cloud ยังเหมาะกับบริษัทเกมหรืออินเทอร์เน็ตที่ต้องการความหน่วงหรือ Latency ต่ำ ตลอดจนบริษัทขนาดเล็กหรือสตาร์ทอัปที่ต้องการจ่ายค่าบริการในโมเดล Pay-as-you-go เพิ่มลดขนาดได้ง่ายตามขนาดธุรกิจ ซึ่งคลาวด์ไฮเปอร์สเกลตอบโจทย์นี้ AIS Cloud จับมือ Oracle นำบริการระดับโลกมาสู่มือคนไทย AIS Cloud เกิดขึ้นจากความร่วมมือระหว่าง AIS และ Oracle ซึ่งเป็น Top 4 ผู้ให้บริการคลาวด์รายใหญ่ของโลก ในการนำแพลตฟอร์ม Oracle Alloy มาใช้ ทำให้ AIS Cloud มีความสามารถของฮาร์ดแวร์ ซอฟต์แวร์ และบริการทั้งหมด เช่นเดียวกันกับบน Oracle Cloud Infrastructure (OCI) ที่มีกว่า 100 ใน 12 หมวด เช่น Compute, Containers, Networking, Storage, Database, Autonomous Database, AI & Machine Learning, และ Identity & Security โดย AIS Cloud จะมีบริการหลากหลายเพื่อช่วยเหลือลูกค้าองค์กร ครอบคลุมทุกแง่มุมของการใช้ระบบคลาวด์ ไล่ไปตั้งแต่การให้คำปรึกษา (Cloud Consulting), การย้ายระบบ (Cloud Migration), การออกแบบและติดตั้งระบบความปลอดภัย (Cloud Security and Compliance), ไปจนถึงการวิเคราะห์และเพิ่มประสิทธิภาพการใช้งานคลาวด์และการบริหารจัดการต้นทุน (Cloud Optimization) โดยในระยะแรก AIS ลงทุนเบื้องต้นไปกว่า 4,000 ล้านบาท ในการพัฒนา AIS Cloud ซึ่งถือเป็นสัดส่วนไม่น้อยเมื่อเทียบกับการลงทุนทั้งหมด และ AIS ในฐานะองค์กรที่มีการใช้ Cloud จำนวนมาก ยังย้ายมาเป็นลูกค้ารายแรกของบริการนี้ โดยมีการย้าย Workload บางส่วนจาก On-premise และจากคลาวด์ไฮเปอร์สเกลรายอื่นเพื่อลด Total Cost of Ownership และได้เปิดตัว AIS Cloud ไปแล้วอย่างเป็นทางการเมื่อ วันที่ 26 มิถุนายนที่ผ่านมา ไฮเปอร์สเกลคลาวด์สัญชาติไทยเจ้าแรก คุณภูผา เอกะวิภาต หัวหน้าคณะผู้บริหารกลุ่มลูกค้าองค์กร AIS เล่าในงานเปิดตัว AIS Cloud ว่า เดิมที ผู้ให้บริการไฮเปอร์สเกลจากต่างประเทศมักจะมาพร้อมเทคโนโลยีและบริการที่หลากหลาย แต่การดำเนินงานนั้นอยู่ภายใต้กฎหมายของประเทศต้นทาง ซึ่งอาจทำให้เกิดความกังวลด้านอธิปไตยทางข้อมูลและความมั่นคงทางไซเบอร์ ในทางกลับกัน คุณภูผาบอกว่า ที่ผ่านมาผู้ให้บริการคลาวด์ของไทย ที่มีศูนย์ข้อมูลอยู่ในไทยและอยู่ภายใต้การกำกับดูแลของกฎหมายไทยอย่างเต็มรูปแบบ แต่ยังไม่มีรายไหนที่ให้บริการแบบไฮเปอร์สเกล โดยให้บริการในลักษณะ Virtualization หรือ IaaS เท่านั้น ไม่มีความสามารถในการปรับขยายทรัพยากรแบบอัตโนมัติ หรือ Auto Scaling ที่ซับซ้อนเท่าคลาวด์ไฮเปอร์สเกล ดังนั้นแล้ว เวลาจะใช้คลาวด์ ลูกค้าจะต้องเลือกว่าจะใช้คลาวด์ไฮเปอร์สเกลที่มีบริษัทต่างชาติเป็นเจ้าของ หรือใช้คลาวด์ที่ให้บริการโดยบริษัทไทย แต่ AIS Cloud รวมจุดเด่น 2 เรื่องเข้าด้วยกันเป็นเจ้าแรก คือ เป็นคลาวด์ไฮเปอร์สเกล และอยู่ภายใต้การกำกับดูแลของกฎหมายไทย สรุปข้อดีของ AIS Cloud ข้อมูลทั้งหมดบน AIS Cloud จะถูกจัดเก็บและประมวลผลภายในประเทศไทย ทั้งศูนย์ข้อมูลหลักและสำรอง และด้วยความที่ AIS เป็นบริษัทไทย ข้อมูลเหล่านี้ก็จะอยู่ภายใต้การกำกับดูแลของกฎหมายไทยอย่างเต็มรูปแบบ คุณภูผาย้ำว่าลูกค้า AIS Cloud จะไม่ต้องกังวลผลกระทบจากกฎหมายต่างประเทศ เช่น US Cloud Act ซึ่งกำหนดให้รัฐบาลสหรัฐฯ สามารถขอข้อมูลจากผู้ให้บริการได้ อีกความได้เปรียบของ AIS Cloud คือการมีศูนย์ข้อมูลในประเทศไทย ช่วยลดความหน่วง Latency ลง เมื่อเทียบกับการใช้คลาวด์ในต่างประเทศ (เช่น สิงคโปร์) เหมาะสำหรับบริการที่ต้องการความเร็วสูง เช่น เกม การซื้อขายหุ้น แอปพลิเคชันทางการเงิน แอปพลิเคชันของธุรกิจต่างๆ ที่มีผู้ใช้งานอยู่บนโมบายล์ นอกจากเรื่องข้างต้นแล้ว AIS Cloud ยังดำเนินการด้านต่าง ๆ โดยบริษัทไทย มีการทำสัญญาเป็นภาษาไทย และที่สำคัญคือ คิดค่าบริการเป็นสกุลเงินบาท ไม่ต้องบริหารความเสี่ยงจากอัตราแลกเปลี่ยน ลดความซับซ้อนในการบริหารงบประมาณ AIS Cloud ยังให้บริการเกี่ยวกับคลาวด์โดยคนไทย มีทีมงานมืออาชีพคนไทยให้คำปรึกษา ช่วยออกแบบโซลูชัน และให้บริการหลังการขายตลอด 24/7 ซึ่งสื่อสารด้วยภาษาไทย ด้วยความที่ AIS เป็นผู้ให้บริการโครงข่ายอยู่แล้ว ทำให้สามารถให้บริการแบบ One-stop solution โดยเชื่อมโยงบริการ Cloud กับโครงข่าย Fiber และ 5G ของ AIS ทำให้ลดความซับซ้อนของการเชื่อมต่อข้อมูลและการบำรุงรักษา นอกจากนี้ AIS Cloud ยังมีข้อได้เปรียบจากความเป็นคลาวด์ไฮเปอร์สเกล คือสามารถเพิ่มหรือลดทรัพยากรได้อย่างยืดหยุ่นและอัตโนมัติ (Auto-scaling) ตามความต้องการใช้งานจริง ไม่ต้องลงทุนล่วงหน้าเกินความจำเป็น ใช้โมเดลการให้บริการแบบ Pay-as-you-go คิดค่าบริการตามที่ใช้งานจริง และยังสามารถรับสิทธิประโยชน์ด้านภาษีจากการใช้บริการคลาวด์ที่ได้รับการรับรองจาก depa และ BOI AIS Cloud เติมเต็ม Ecosystem เศรษฐกิจดิจิทัลของไทย คุณธีสัข ชินไพโรจน์ หัวหน้าส่วนงานผลิตภัณฑ์ ด้านแพลตฟอร์มดิจิทัล AIS ระบุว่า ทางบริษัทมอง AIS Cloud เป็น New S-Curve ขององค์กร และเป็น Growth Engine ที่จะเติบโตในอัตราที่สูงกว่าธุรกิจทั่วไปของบริษัท โดยคาดหวังการเติบโตในระดับเลขคู่ โดยในเบื้องต้นมีการลงทุนไปแล้วกว่า 4,000 ล้านบาท ดังที่ระบุไปข้างต้น และนอกจาก AIS Cloud แล้ว ทางบริษัทเติมเต็ม Ecosystem ด้านดิจิทัลแพลตฟอร์มและโครงสร้างพื้นฐานอื่น ๆ ให้กับลูกค้า ด้วยการให้บริการที่สามารถเชื่อมโยงกับ AIS Cloud ได้ เช่น AIS NaaS หรือบริการจัดการเครือข่ายผ่าน Portal, 5G NaaS บริการจัดการเครือข่าย 5G ขององค์กร ไปจนถึง Quantum Safe Network โซลูชันความปลอดภัยที่ใช้เทคโนโลยี Quantum เข้ารหัส สรุป AIS Cloud เป็นคลาวด์ไฮเปอร์สเกลเจ้าแรกที่มีเจ้าของเป็นบริษัทและมีศูนย์ข้อมูลในไทย ตอบโจทย์การเติบโตของ AI, Machine Learning และ Big Data ของไทย โดยเฉพาะองค์กรขนาดใหญ่ที่ให้ความสำคัญกับความปลอดภัยของข้อมูล ไปจนถึงองค์กรภาครัฐที่ต้องเก็บข้อมูลสำคัญระดับชาติ ในภาพระดับธุรกิจ ผู้ใช้บริการจะสามารถเข้าถึงคลาวด์ไฮเปอร์สเกลได้สะดวกขึ้นเพราะดำเนินงานโดยบริษัทไทย ภายใต้กฎหมายไทย คิดเงินในสกุลเงินบาท และมีคนให้บริการเกี่ยวเนื่องเป็นคนไทย ส่วนในภาพใหญ่ของประเทศ AIS Cloud จะช่วยยกระดับโครงสร้างพื้นฐานดิจิทัล และเสริมอธิปไตยทางข้อมูลของประเทศ สำหรับองค์กรที่สนใจ หรือต้องการดูรายละเอียดของ AIS Cloud คลาวด์ไฮเปอร์สัญชาติไทยเจ้าแรก ดำเนินงานในไทย อยู่ภายใต้กฎหมายไทย และเก็บข้อมูลในไทย สามารถดูรายละเอียดได้ที่ : https://m.ais.co.th/n1HEgDAFq หรือติดต่อทีมงาน AIS Business ได้ที่ Email : business@ais.co.th sponsored Fri, 11/07/2025 - 15:00",
      "url": "https://www.blognone.com/node/147351",
      "imageUrl": "https://www.blognone.com/sites/default/files/files-2025/2025-07/AIS%20Cloud%20Hyperscale/image4.jpg",
      "publishedAt": "2025-07-11T08:00:00.000Z",
      "source": "blognone",
      "sourceName": "Blognone",
      "author": "Blognone",
      "tags": []
    }
  ]
}